  
### Wstęp
Każda stworzenie służy pieśni świata, niepodwarzalny to fakt, tylko nam z trudem przychodzi zapamiętanie swojej zwrotki. Oznacza to, że czasem zdarzy się tak, że nasze pieśni wejdą w konflikt z innymi. Trzeba jednak wiedzieć, nie ma w świecie stworzeń złych, są tylko okrutne wersety i ci, którym przyszło je śpiewać. Poniżej zebrane zostały te byty, których dola jawi się nam jako niegodziwa.

  

### Krojącoskrzydłe
Zachodnie klify są domem dla wyjątkowego rodzaju ptactwa, który w locie przecina liny, żagle, a jeśli człowiek nie uskoczy na tyle szybko, to i ścięgna i mięśnie. Ptactwo to gromadzi się w chmary, wtedy jest też najniebezpieczniejsze, dlatego przestrzegam wszelkich podróżników, by zaczerpnąć słów od zachodnich druidów, którzy znają imiona tamtejszych wiatrów i bryz, co by uchronić się przed bezlitosnymi cięciami.

Pośród tego ptactwa wykluł się pewnego dnia samiec niezwykły, który żywił się na swoich siostrach i bratach, a w końcu i matką i ojcem. Reszta ptactwa przegoniła grzesznego brzytwolota, a ten odleciał ku górom i czasem tylko, kiedy poluje, można usłyszeć świst jego skrzydeł, kiedy te tną wicher i drzewa na swojej drodze, po czym oddaje się wieloletniemu snu.

### Centkowani pożeracze
Skryci w puszczach wielcy drapieżnicy, zdolni przyjmować barwy i umaszczenie otaczającej ich przyrody, stanowią jedne z najmniej przewidywalnych zagrożeń podróży przez ziemskie szlaki. Nie jest to jedna rodzina stworzeń, bardziej swego rodzaju dar lub mądrość, do którego różne czterołapie drapieżniki doszły i wykorzystują na swoją korzyść.  Czasem są większe, jak niedźwiedzie, czasem małe jak polna mysz, łączy je jednak charakterystyczny wzór, pnący się po ich bokach, i tylko po jego zarysie da się poznać, że ma się do czynienia z tego rodzaju bestią. 

Ich pieśń jest cicha i skoczna, a każdy imię ma własne, na próżno więc szukać rad u starych druidów, a nieliczni młodzi są na tyle odważni, by próbować go poznać samodzielnie. 

### Bagiennicy
Mokradła są domem dla stworzeń skrajnych rozmiarów, mniejszych niż komary żyjątek, które widać tylko w kroplach na liściach, a czasem  kolosom drzemiących pod gęstą breją bagien. Ci drudzy mają zwyczaj żyć dłużej, karmiąc się padliną i nieszczęśnikami, którym przyszło spocząć w błotnej gęstwinie moczarów. Oślizgłe i ciężkie ciała czasem wystają na powierzchnię, obrastając zielenią i goszcząc rodziny ptaków i płazów, łudząco przypominają wyspy. Strzeż się jednak i nie prowokuj ich, choć skóra ich jest gruba, jest też nadzwyczaj czuła i jeśli ktoś w zbyt ostrym obcasie stanie na takowej, ta wzniesie się i pogrzebie głupca, a następne skonsumuje aż po szpik w kościach. 

  

Nie wszyscy druidzi mają zwyczaj wsłuchiwania się w ich imię, to bowiem stworzenia leniwe i jeśli zmusi się je do wstania, to równie dobrze mogą spróbować coś zjeść, ale ich imiona odbijają się echem w żabim śpiewie, czasem na tyle dobrze, by móc przebłagać kapryśnego płaza.

  

### Żmije Szkarłatne

  
  
  
  

### Przemierzacz
Stwór to potężnych rozmiarów, zdolny przynieść zgubę wszelkiej bestii, być może z litości tylko wstrzymujący się od tegoż czynu. Na swoich chudych, twardych nogach przechadza się ponad koronami drzew, a czubki sosen ledwo drapią jego podbrzusze. Choć ciężki jest jak góra, ziemia wybacza mu to przewinienie, zalepiając jego ślady czyniąc go praktycznie wytrapialnym. Rzadko się zdarza by stwór ten był gdzieś widziany, czasem tylko napotyka się w podaniach najstarszych  wsiowych bajarek wzmianki o nim i jego wędrówce przez wyspę. 

  

### Jemioły i Ais Drualus
Najbliższa druidom i najtrudniejsza do zrozumienia z pieśni. Tak potrzebna nam w rytuałach i obrzędach, że nie możemy jej zniszczyć, a tak niebezpieczna, że gdyby tylko mogła to by pożarła wszechrzecz a następnie sama umarła, wydawszy swój ostatni owoc.

  

Niektórzy po dziś powątpiewają, czy faktycznie to stworzenie ma miejsce w pieśni, czy w ogóle jest stworzeniem. Jemioła to dziwne życie, niezdolna jest bowiem do samodzielnej egzystencji, żywi się życiem, najbliższa jest więc naturą do śmierci samej w sobie. Draoimorzy zadecydowali jednak, że ponieważ ma imię, to i dla niej jest miejsce w świecie. 

  

Jemioły oplatają żywiznę, najczęściej drzewa, choć zdarza się, że wyjątkowo okrutna osobniczka pochwyci i zwierzynę i ludzi, czerpiąc z nich. Kiedy jemiołę pozostawi się samą sobie zbyt długo, zrodzi się w niej myśl, dlatego ważne jest by jej większe zagęszczenia niwelować zawczasu. To jedyne ze stworzeń, które należy spalić jeszcze za życia. 

  

Jeśli nagromadzenie będzie zbyt duże, rój jemiołowy może dać owoc innym istotom, jemiołakom, mistilteinnom. I one mają własne imiona, i one mają własne myśli. I one mogą przynieść zgubę. Niektórym wydaje się, że powinniśmy przestać strzyc i wypalać jemioły, że pozwolenie by jej pieśń objęła cały ląd to przeznaczenie i prawdziwy kres pieśni, któremu nie powiniśmy się stawiać. Nie należy słuchać takich głupstw, zaledwie współczuć tym, którzy utracili miłość do świata i swojej roli w jego chórze.

  
  
  
  

### Pieśni Niezaprzestane
Niezgodne to z biegiem świata, by pieśń trwała po ostatniej zwrotce, a jednak, jeśli już to się dzieje, nie szukaj pomocy u druidów. Jeśli ten, któremu przeznaczone jest milczeć dalej śpiewa, ten zachwieje wszystkie pieśni, które go otaczają. Na próżno szukać ich imion, ich fałszywy śpiew je zagłusza. Wędrują po świecie nieliczni mądrzy, którzy odnaleźli takie pieśni i na czas zdołali je uciszyć, choć metoda nie jest znana nikomu, czasem nawet dla nich samych. Jeśli serce, które przestało bić dalej gości w sobie pieśń, czemu więc nie mogą gościć jej kości? 

  

Nie należy takich pieśni ignorować. Choć brak nam wiedzy o tym co fałszywa pieśń może sprowadzić, intuicja najstarszych z nas podpowiada, że byłaby to pożoga ciała i ducha wszystek bytu zanieczyszczonego przezeń.