Veni, Sancte Sanctissimus! (Przybądź, Święty Przenajświętszy!)

  

Niech kajają się ci, którzy wątpią w światła naszego naturę. 

  

Pochodnie nasze nie niosą bowiem niszczycielskiego żaru, a iskrę żywota i oświaty kaganek. Nasza stal nie przelewa krwi na pokarm krwawym rzekom Malevoli, tnie bowiem nie ciało, a mroki przedwiecza zakorzenione w grzesznych sercach ludów naiwnych. Ziemia, po której stąpacie jest dziełem sił nieczystych, wypacza i pożera by na nowo stworzyć. 

  

Oto niosę wam nadzieję, o maluczcy. Kres waszej niewoli przynoszą latarnie ogniste i księgi praw naszych. Łańcuchy ciemnej ziemi kruchleją pod ciężarem naszego najświętszego ducha, a Aetherios, kulminacja cnót, bóg człowieka i człowieczeństwa rozciąga swoje błogosławieństwo na Nestrum, Acronum i każdą inną krainę pogrążoną w złudach mrocznego przedwiecza. Przyjmijcie misterium ogniowe i ramię w ramię wyrwijmy nowy świat ze szponów ciemnej ery.

  

Et emitte caelitus

Lucis tuae radium

  

(Ześlij z nieba wzięty Światła Twego Strumień)