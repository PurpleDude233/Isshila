Gość miał jelenią głowę, pewnego dnia zabił niedźwiedzia nie w okres polowania na niedźwiedzie. Pewnego dnia wracając przez las ze zdobyczą zobaczyła go wiejska dziewczyna, która ostrzegła go, że Przestrogi nie napisano na daremno. Niewiele sobie zrobił z jej słów. Wrócił do chaty nie dzieląc się swoim grzechem z druidem.

  

Jakiś czas później znowu wyruszył na polowanie i trafił na duże zwierze, myślał, że to dzik, jednak gdy zbliżył się, okazało się, że jest to jeleń. Przestraszył się, jako że on sam nosił głowę jelenia i uciekł. Po drodze jednak przemyślał, że skoro i tak nie żyje, to żal pozwolić mu zgnić w lesie. Wrócił z nim do chaty i przeczekał zimę, nie dzieląc się swoim grzechem z druidem.

  

Pewnego dnia idąc przez las poczuł, że coś go śledzi. Ponura, mroczna postać przelatywała z jednego drzewa na drugie, przyglądając mu się niczym ptak łowny. Napiął strzałę i wystrzelił z łuku, trafiając tajemnego oprawcę w głowę. Myśliwy przyjrzał się nieboszczykowi i głęboko się zdziwił, nieboszczyk zamiast głowy miał drewniany pniak, w który wbiła się strzała. Drzewa zaszeleszczały, myśliwy szybko zobaczył kolejne upiory, każdego powitał strzałą. Biegł przez las, zostawiając za sobą dziesiątki drewnianych ciał, aż w końcu wystrzelił swoją ostatnią strzałę. Kiedy zatrzymał się w pobliżu mokradeł by odetchnąć raz jeszcze zobaczył dziewczynę, błagając o pomoc. Ta jednak pokręciła głową i rzuciła w jego stronę spleciony z traw wianek, jak te, które kładzie się na zmarłych.