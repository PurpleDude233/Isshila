(spowiedź umierającej towarzyszki hitlera, ściganej przez cursemongera, zmanipulowanego przez hitlera, ostrzegająca swoich braci przed zagrożeniem które czeka na Cu Sitha, znalezione długo po fakcie przez druidów kręgu 7)

  

Wyznanie Aisling, pustelnicy krainy wodospadów.

  

Najwyższy ze świerków, przebacz mi, że przyszło ci nieść me świadectwo. Być może przyjdzie ci z nim umrzeć, samotnie. Modlę się natomiast, że odnajdą cię inni eremici i usłyszą co spotka tych, którzy odmawiają głosu chórowi wszechrzeczy. 

  

Ma siostra, krocząca czwartą ze ścieżek, była najznamienitszą swojego eremu i obiecane jej było przywództwo nad zgromadzeniem. To, obawiam się, był początek jej zguby. Głęboko w jej sercu rodziła się wizja, która rzucała cień jeszcze głębiej, na jej duszę. Nie było drugiej tak mądrej jak ona, nie było takiego, który by jej się nie pokłonił. A mimo to z wiedzą przyszedł mrok. Strach o to, że podzieli los naszych poprzedników, że ciemność zza oceanu przybędzie raz jeszcze i zgasi kaganek draoi. Potworna to rzecz, ten strach, wypaczył ją od środka zanim ta zdążyła zauważyć, że jest już za późno. 

  

Jej wiedza jest najstraszliwszą z jej broni, zna zasady i prawa wszechrzeczy i wie gdzie mają luki. W swoim szaleństwie oszukała mściciela i uśpiła czujność wszelkich stróży i duchów, w swej ambicji poskromiłaby samą Jędzę i Matkę. Tylko jeden z pobłogosławionych księżycowym blaskiem zdołał wymknąć się jej intrygom. Ósmy, czuwający przy narodzinach jej i wszystkich jej poprzedniczek, którego krew ta zamierza przelać własnoręcznie tak długo, jak ten będzie się jej przeciwstawiał.

  

Nie zdołałam jej powstrzymać, ale wy bracia musicie. Selainne milczy nie ze zgody na to, co ta czyni, a z jej przemocy. Przemocy, do której przyłożyłam rękę i ja. Zdradziłam dla niej świat, a teraz zdradziłam ją, by móc oszczędzić światu jej obłędu. 

  

I oto Ja, po dwakroć grzesznica spotkam się dziś z losem, tylko jednego z tych grzechów żałując.

  

 Godna jestem pogardy, mścicielu, że musisz karać mnie za ten drugi.